---
layout: post
title: Utvikling av apps for iOS og Android med Titanium
---

**Titanium er en javascriptbasert løsning som gir deg native brukergrensesnitt for både iOS og Android, samt tilgang til det aller meste av annen funksjonalitet du finner i iOS og Android. Plattformen har blitt svært populær.**

Titanium er et rammeverk for utvikling av mobile apps som har som hensikt å løse et stort problem for utvikling av mobile apper: segmentering. De vil altså løse samme problem som PhoneGap, men innfallsvinkel og løsning er annerledes. Titanium fokuserer på iOS og Android, med støtte for Blackberry en gang i fremtiden. Utvikling foregår i Javascript med utstrakt bruk av Titaniums API. Dette APIet kommuniserer så med native verktøy på plattformen appen kjører på. Resultatet er at appen ikke kjører i et webview slik som i PhoneGap, men kjører 100% native.

Å få en native app i både iOS og Android krever en grad av tilpasning til den enkelte plattform. Android og iOS brukere har gjerne forskjellige forventninger til hvordan en app skal oppføre seg, for eksempel er navigasjon på Android ofte annerledes fordi man har flere fysiske knapper å ty til enn man har på iOS. 